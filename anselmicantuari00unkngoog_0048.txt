34 ANSELui

tionalis natura, quae in numero perfecto praescita est:
quod esse non potest. Bos. Restaurandi procul dubio sunt.
Ans. Necesse est ergo, eos de humana natura, quoniam
non est alia de qua possint'restaurari.

XVII. Bos. Cur non aut ipsi, aut alii angeli pro
illis possunt restitui? Ans. Cum videbis nostrae restaura-
tionis difficultatem‚ intelleges eorum reconciliationis inpossi-
bilitatem. Alii autem angeli pro illis restitui non possunt
ideo, ut taceam quomodo hoc repugnare videatur primae
creationis perfectioni, quia non debent, nisi tales esse
possint, quales illi fuissent, si non peccassent, cum illi nulla
visa vindicta peccati perseverassent3 quod post illorum
casnm aliis qui pro illis restituerentur, esset' inpossibile.
Non enim pariter laudabiles sunt, si stant in veritate, et
qui nullam novit peccati poenam, et qui eam semper
aspicit aeternam. Nam nequaquam putandum est, bonos
angelos esse confirmatos casu malorum, sed suo merito.
Sicut namque si boni cum malis peccassent, simul dampnati
essent, ita iniusti si cum iustis stetissent, pariter confir-
mati essent. Quippe si aliqui eorum non nisi aliorum casu
confirmandi erant, aut nullus unquam confirmaretur, aut
necesse erat aliquem casurum, qui ad alios confirmandos
puniretur: quae utraque absurda sunt. Illo itaque modo
confirmati sunt illi qui steterunt, quo pariter confirmati
essent omnes si stetissent3 quemadmodum ostendi sicut
potui, ubi tractavi, cur deus diabolo perseverantiam non
dedit ¹. Boe. Probasti malos angelos de humana natura
restaurandos3 et patet ex hac ratione, quia non in min'ori

¹Cfr. Dialog. cle casu diaboli c. 2. 3. 24.

 

