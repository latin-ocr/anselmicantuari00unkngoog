CUR DEUS HOMO. II. 111. Ν. 61

ΙΠ. Unde aperte quandoque futura resurrectio mor-
tuorum probatur. Quippe si homo perfecte restaurandus
est, talis debet restitui, qualis futurus erat, si non peccasset.
Bos. Aliter esse non potest. Ans. Quemadmodum igitur
si non peccasset homo, cum eodem quod gerebat corpore
in incorruptibilitatem transmutandus erat, ita oportet, ut
cum restaurabitur, cum suo in' quo vivit in hac vita cor-
pore restauretur. Bos. Quid respondebimuS, si quis dicat,
quia hoc fieri oportet de illis in quibus humanum genus
restaurabitur, de reprobis vero non est necesse? Arm.
Nihil iustiuS, aut convenientius intellegitur, quam ut sicut
homo si perseverasset in iusticia, totuS, id est anima et
corpore, aeterne beatus esset, ita si perseverat in iniusti-
cia, totus similiter aeterne miser sit. Bos. Breviter mihi
de his satisfecisti.

[V. Ans. Ex his est facile cognoscere, quoniam aut
hoc de humana natura perficiet deus quod incepit, aut in
vanum fecit tam sublimem naturam ad tantum bonum.
At si nihil preciosius agnoscitur¹ deus fecisse quam ra-
tionalem naturam ad gaudendum de se, valde alienum est
ab eo , ut ullam rationalem naturam penitus perire sinat.
Boe. Non potest aliter putare cor rationale. Ans. Necesse
est erg0, ut de humana natura quod incepit perficiat, hoc
autem fieri, sicut diximUS, nequit nisi per integram pec-
cati satisfactionem, quam nullus peccator facere potest.
Bos. Intellego iam necesse esse, ut deus perficiat² quod

incepit, ne aliter quam deceat videatur a suo incepto
deficere.

 

⁸KLMNOP: coyvtoscz'tur. — ²KLNOP: faciat.

