OUR DEUS HOMO. ΙΙ. xv11. 89

Quapropter cum dicimuS, quia homo ille, qui secundum
unitatem personae, sicut supra¹ dictum est, idem ipse est
qui filius dei deuS, non potuit non mori, aut velle non
mori, postquam de virgine natus est, non significatur
in illo ulla inpotentia servandi, aut volendi servare vitam
suam inmortalem, sed inmutabilitas voluntatis eius, qua
se sponte fecit ad hoc hominem, ut in eadem voluntate
perseverans moreretur, et quia nulla res potuit illam vo-
luntatem mutare. Plus enim esset inpotentia quam potentia,
si posset velle menti-ri, aut fallere, aut mutare voluntatem,
quam prius inmutabilem esse voluit. Et si, quemadmodum
supra2 dixi, cum aliquis se sponte proponit facturum
bonnm aliquod et eadem voluntate postea perficit quod
proposuit, quamvis cogi possit si nolit promissum solvere,
non tamen est dicendus necessitate facere quod facit, sed
ea qua proposuit libera voluntate, non enim necessitate,
aut inpotentia fieri, vel non fieri dici debet aliquid, ubi
neque necessitaS, neque inpotentia quicquam operantur,
sed voluntas: si, inquam, ita est in homine, multo magis
necessitaS, aut inpotentia nequaquam nominandae sunt in
deo, qui nihil nisi quod vult facit et cuius voluntatem
nulla vis cogere, aut prohibere valet. Ad hoc enim valuit
in Christo diversitas naturarum et unitas personae, ut quod
opus erat fieri ad hominum restaurationem si humana non
posset natura, faceret divina, et si divinae minime con-
veniret, exhiberet humana, et non alius atque aliUS, sed
idem ipse esset, qui utrumque= perfecte existens per huma-
nam solveret quod illa debebat, et per divinam posset
quod expediebat. Denique virgo quae per fidem munda
facta est, ut de illa posset assumi, nequaquam credidit

 

¹Cap. VII. —— ²Cap. V.

