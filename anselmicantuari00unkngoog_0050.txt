36 ANSELMI

esset, videtur mihi, quia ex necessitate aut aliqui angeli
vel homines casuri erant, aut plures essent in illa caelesti
civitate, quam illa perfecti numeri convenientia exigeret.
Si ergo omnia simul facta sunt, sic videntur angeli et duo
primi homines in numero perfecto¹ fuisse, ut de homini-
bus, si nullus angelus caderet, quod deerat solum perfi-
ceretur, et si aliquis periret, hoc quoque quod caderet,
restitueretur: et hominis natura quae infirmior erat, quasi
deum excusaret atque diabolum confunderet, si ille casum
suum infirmitati suae inputaret, cum ipsa infirmior staret:
ac si et eadem ipsa caderet, multo magis deum defenderet
contra diabolum et contra se ipsam, cum ipsa facta valde
infirmior et mortalis in electis de tanta infirmitate tanto
altius ascenderet, quam unde diabolus cecidisset, quanto
boni augeli quorum aequalitas ei debetur, profecerunt post
ruinam malorum, quia perseveraverunt. Ex his rationibus
potius mihi videtur, quia in angelis non fuit ille perfectus
numerus, quo civitas illa superna perficeretur, quoniam
si homo simul cum angelis factus non est, sic possibile est
esse3 et si slmul facti sunt, quod magis putant multi,
quoniam legitur: qui vivit in aeternum, creavit omnia
simul ², videtur necesse esse. Sed et si perfectio mundanae
creaturae non tantum est intellegenda· in numero indivi-
duorum, quantum in numero naturarum, necesse est hu·
manam naturam aut ad conplementum eiusdem* perfectionis
esse factam, aut illi superabundare, quod de minimi ver·
miculi natura dicere non audemus Quare pro se ipsa ibi
facta est et non solum pro restaurandis individuis alterius
naturae. Unde palam est, quia etiamsi angelus nullus

¹ABGHIMO: imperfecto. -- ²Ecclesiastic. 18, 1.

