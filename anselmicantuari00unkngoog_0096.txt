82 AXSELMI

conciliare quodam servitio valde ipsi regi placituro ‚ quod
facturus est die secuudum voluntatem regis statuto. Et
quoniam non omnes possunt qni reconciliandi sunt ad diem
illam convenire , concedit rex propter magnitudinem illius
servitii, ut quicunque vel ante ‚ vel post diem illam con-
fessi fuerint, se velle per illud opus quod ea die fiet,
veniam impetrare et ad pactum ibi constitutum accedere,
ab omni culpa sint absoluti praeterita: et si contigerit ut
post hane veniam iterum peccent, si digne satisfacere et
corrigi deinceps voluerint, per eiusdem pacti efficaciam
iterum veniam recipiant, sic tamen ut nullus palatium eius
ingrediatur, donec factum sit hoc unde culpae relaxantur ¹.
Secundum hanc similitudinem, quoniam non potuerunt omnes
homines qui salvandi erant praesentes esse , quando re·
demptionem illam Christus fecit, tanta fuit vis in eius
morte , ut etiam in absentes vel loco , vel tempore eius
protendatur effectus. Quod autem non solis² praesentibus
prodesse debeat, hinc facile cognoscitur , quia non to‘t
praesentes eius esse morti potuerunt, quot ad supernae
civitatis constructionem necessarii sunt, etiamsi omnes qui
eiusdem mortis tempore ubicunque erant, ad illam redem-
ptionem admitterentur. Plures enim sunt daemones quam,
de quibus restaurandus est numerus eorum, ea die viverent
homines. Nec credendum est, ex quo factus est homo
ullum tempus fuisse, quo mundus iste cum creaturis quae
factae sunt ad usus hominum, sic vacuus fuisset, ιιι nullus
esset in illo ex humano genere ad hoc pertinenS, propter
quod factus est homo. Videtur enim inconveniens quod
deus vel uno momento permiserit humanum genus et ea
quae fecit propter usum eorum, de quibus superna civi-

 

· ¹ABCO: relaoeentur. — ²solz's ACDKMN3 aL: solum.

