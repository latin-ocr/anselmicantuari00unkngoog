28 ANSELMI

sequitur. Ans. Est et aliud quod sequitur, si peccatum
sic inpunitum dimittitur, quia similiter erit apud deum
peccanti et non peccanti3 quod deo non convenit. Boe. Non
possum negare. Ans. Vide et hoc. Iusticiam hominum
nemo nescit esse snb lege, ut secundum eius quantitatem
mensura retributionis a deo recompensetur. Boc. Ita cre·
dimus. Ans. Si autem peccatum nec solvitur nec punitur,
‘nulli legi subiacet. Boe. Non possum aliter intellegere.
Ano. Liberior igitur est iniusticia, si sola misericordia
dimittitur, quam iusticia3 quod valde inconveniens videtur.
Ad hoc etiam extenditur haec inconvenientia, ut iniusticiam
deo similem faciat, quia sicut deus nullius¹ legi subiacet,
ita et iniusticia. Bos. Nequeo resistere rationi tuae3 sed
cum deus nobis praecipiat omnino dimittere peccantibus in
nos, videtur repugnare, ut hoc nobis praecipiat quod ipsum
facere non decet. Am. Nulla in hoc est repugnantia, quia
deus hoc nobis praecipit, ut non praesumamus quod solius
dei est. Ad nullum enim pertinet vindictam facere, nisi
ad illum, qui dominus est omnium3 nam cum terrenae po-
testates hoc recte faciunt, ipse facit², a quo ad hoc
ipsum sunt ordinatae. Bos. Removisti repugnantiam, quam
putabam inesse3 sed est aliud, ad quod tuum! volo habere
responsum. Nam cum deus sic sit liber, ut nulli legi,
millius subiaceat iudici0, et ita sit benignuS, ut nihil be-
nignius cogitari queat, et nihil sit rectum aut decens nisi
quod ipse vult: 'mirum videtur, si dicimus quia nullatenus
vult aut non ei licet suam iniuriam dimittere, a quo etiam
de his quas aliis facimus, solemus indulgentiam petere.
Ans. Verum est. quod dicis de libertate et voluntate et

 

¹K a pr. m.‚ NO: nulli. - ²al.: facit deus; deus om.
EKLNOP. ·

